<!DOCTYPE html>
<html>
<head>
	<title>ರೇಕಿ - ಗಂಗಾ ಭಟ್ಟ </title>
	<meta charset=utf-8>
	<title>Kannada test</title>
	<style>
	@import url(http://fonts.googleapis.com/earlyaccess/notosanskannada.css);
	body { font-family: "Noto Sans Kannada", sans-serif; font-size: 19.0px; line-height: 1.11em; }
	</style>
	<!-- Latest compiled and minified CSS -->
	<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">
</head>
<body class = "container-fluid">
		<p align = "center">
	<div class="col-sm-6">
	ರೇಕಿ (ಬ್ರಹ್ಮಾಂಡದ ಪ್ರಾಣಶಕ್ತಿ) ಏಂದರೇನು?
		ರೇಕಿ - ಇದು ಜಪಾನಿ ಭಾಷೆಯ ರೇ ಮತ್ತು ಕಿ ಎಂಬ ಎರಡು ಶಬ್ದಗಳ ಸಮ್ಮಿಲನ.
	ರೇ - ಬ್ರಹ್ಮಾಂಡದಲ್ಲಿರುವ ಪ್ರಾಣಶಕ್ತಿ
	ಕಿ - ಎಲ್ಲಾ ಜೀವಿಗಳ ಮೂಲಕ ಹರಿಯುವ ಪ್ರಾಣಶಕ್ತಿ
		ರೇಕಿ ಎಂದರೆ ವಿಶ್ವಚೈತನ್ಯ ಶಕ್ತಿ. ಯಾವ ಭಗವಂತನ ಶಕ್ತಿಯು ಸಕಲ ಚರಾಚರ ವಸ್ತುಗಳನ್ನು ಮತ್ತು ಬ್ರಹ್ಮಾಂಡವನ್ನು ವ್ಯಾಪಿಸಿಕೊಂಡಿದೆಯೋ ಅದಕ್ಕೆ ಪ್ರಾಣ ಅಥವಾ ವಿಶ್ವಚೈತನ್ಯ ಶಕ್ತಿ ಎನ್ನುತ್ತಾರೆ. ಜಪಾನಿ ಭಾಷೆಯಲ್ಲಿ ರೇ ಅಂದರೆ ವಿಶ್ವಚೈತನ್ಯ ಶಕ್ತಿ. ರೆ ಅಂದರೆ ಮನುಷ್ಯನಲ್ಲಿರುವ ಪ್ರಾಣಶಕ್ತಿ. ಈ ಎರಡೂ ಶಕ್ತಿಗಳ ಸಮ್ಮಿಲನವೇ ರೇಕಿ. ಈ ಶಕ್ತಿಯಿಂದ ಮಾಡುವ ಚಿಕೆತ್ಸೆಯೇ ರೇಕಿ ಚಿಕಿತ್ಸೆ.
		ರೇಕಿ ವೇದಗಳ ಮೂಲಹೊಂದಿರುವ ಜಪಾನಿಯಿಂದ ಸರಳೀಕರಿಸಿ ಪ್ರಚಾರಿಸಲ್ಪಟ್ಟ ವಿಶೇಷ ಪ್ರಭಾವಶಾಲಿ ವಿದ್ಯೆ . ರೇಕಿಯ ಮೊದಲ ಉಲ್ಲೇಖ ಭಾರತೀಯ ಅಥರ್ವವೇದದಲ್ಲಿ ಕಂಡುಬರುತ್ತದೆ. ಆದರೆ ಅದನ್ನು ರೂಢಿಗಿಳಿಸಿ ಅಭ್ಯಸಿಸಿಕೊಂಡು ಬಂದವರು ಟಿಬೇಟಿನ ಬೌದ್ಧಸನ್ಯಾಸಿಗಳು. ಅದನ್ನವರು ತಮ್ಮ ಶಿಷ್ಯ ಪರಂಪರೆಯ ಹೊರತಾಗಿ ಯಾರಿಗೂ ಹೇಳಿಕೊಡುತ್ತಿರಲಿಲ್ಲ. ಅದನ್ನು ಹೊರಜಗತ್ತಿಗೆ ಪರಿಚಯಿಸಿದ ಶ್ರೇಯಸ್ಸು ಜಪಾನಿನ ಡಾಮಿಕವೋ ಉಸೋಯಿ ಅವರಿಗೆ ಸಲ್ಲುತ್ತದೆ.
	ರೇಕಿ - ಮನುಷ್ಯನ ದೇಹ ಹಾಗೂ ಮನಸ್ಸಿಗೆ ಬ್ರಹ್ಮಾಂಡದ ಪ್ರಾಣ ಶಕ್ತಿಯೊಡನೆ ಸಂಪರ್ಕವನ್ನು ಏರ್ಪಡಿಸುವುದೇ ರೇಕಿ ವಿದ್ಯೆಯ ಮುಖ್ಯಗುರಿ. 
	ರೇಕಿ - ವಿಶ್ವಚೈತನ್ಯ ಶಕ್ತಿಯು ಮನುಷ್ಯನಲ್ಲಿ ಬ್ರಹ್ಮಾಂಡದಿಂದ ಸಹಸ್ರಾರದ ಮೂಲಕ ಪ್ರವೇಶ ಮಾಡಿ ವಿವಿಧ ಚಕ್ರಗಳಿಂದ ಹೊರಹೊಮ್ಮುವ ಶಕ್ತಿ. ಅದು ಮನುಷ್ಯನ ಹಸ್ತ ಹಾಗೂ ಪಾದಗಳಿಂದ ಹೊರಹೊಮ್ಮುತ್ತದೆ. ಅದರಲ್ಲಿ ಹಸ್ತದಿಂದ ಹೊರಹೊಮ್ಮುವ ಶಕ್ತಿಯ ಸದುಪಯೋಗ ಮಾಡಿಕೊಳ್ಳುವ ವಿಧಾನವೇ ರೇಕಿ ವಿದ್ಯೆ.
		ರೇಕಿ ಶಕ್ತಿ ದೇಹವನ್ನು ಸಹಸ್ರಾರ ಚಕ್ರದಿಂದ ಪ್ರವೇಶಿಸಿ ಆಜ್ಞಾ, ವಿಶುದ್ಧ, ಅನಾಹುತಗಳ ಮೂಲಕ ಹರಿದು ಎರಡೂ ಹಸ್ತಗಳಿಂದ ಹೊರಹೊಮ್ಮುತ್ತದೆ. ಈ ಶಕ್ತಿ ಹಸ್ತವನ್ನು ಇಟ್ಟ ಸ್ಥಳದಿಂದ ದೇಹವನ್ನು ಪ್ರವೇಶಿಸುತ್ತದೆ. ರೇಕಿ ಚಿಕಿತ್ಸೆಗೆ ಒಳಪಡಿಸಿದ ದೇಹದ ಭಾಗವು ಅಗತ್ಯವಿದ್ದಷ್ಟು ಶಕ್ತಿಯನ್ನು ಮಾತ್ರ ಸ್ವೀಕರಿಸುತ್ತದೆ. ದೀಕ್ಷೆ ಪಡೆದುಕೊಂಡ ವ್ಯಕ್ತಿ ಹಸ್ತವನ್ನು ದೇಹದ ಯಾವುದೇ ಭಾಗಕ್ಕೆ ಸ್ಪರ್ಶಿಸಿದೊಡನೆ ಶಕ್ತಿಯ ಸಂಚಲನೆ ಪ್ರಾರಂಭವಾಗುತ್ತದೆ. 
		ಇಲ್ಲಿ ರೇಕಿ ಕೊಡುವ ವ್ಯಕ್ತಿ ಕೇವಲ ವಾಹಕವಿದ್ದಂತೆ. ಅವನು ತನ್ನಿಂದ ಏನೂ ಕೊಡುವುದಿಲ್ಲ. ಬ್ರಹ್ಮಾಂಡದಲ್ಲಿ ಪ್ರಾಣಶಕ್ತಿಕೊಡುವ ವ್ಯಕ್ತಿಯ ಮೂಲಕ ಹರಿದು ತೆಗೆದುಕೊಳ್ಳುವ ವ್ಯಕ್ತಿಗೆ ದೊರಕುತ್ತದೆ. ಇದರಲ್ಲಿ ಇಬ್ಬರಿಗೂ ರೇಕಿ ಶಕ್ತಿಯ ಸಂಚಲನೆಯ ಲಾಭಗಳು ಆಗುತ್ತವೆ. 
		ರೇಕಿ ದೀಕ್ಷೆ ಪಡೆದಾಗ ಹಸ್ತದಲ್ಲಿ ಶಕ್ತಿಯ ಸಂಚಲನೆಯಾಗುವ ಅನುಭವವಾಗುತ್ತದೆ. ಆ ಶಕ್ತಿ ದೀಕ್ಷೆ ಪಡೆದುಕೊಂಡ ಪ್ರತಿಯೊಬ್ಬರಲ್ಲಿ ಜೀವನ ಪರ್ಯಂತ ಉಳಿದುಕೊಳ್ಳುತ್ತದೆ. ರೇಕಿಯ ದಿನನಿತ್ಯದ ಸಾಧನೆಯಿಂದ ಈ ಶಕ್ತಿಯ ಸಂಚಲನೆ ಅಧಿಕವಾಗುತ್ತದೆ. ಇಲ್ಲಿ ಮುಖ್ಯವಾಗಿ ಬೇಕಾಗಿರುವುದು ದಿನನಿತ್ಯದ ಸಾಧನೆ. ಈ ಸಾಧನೆಗೆ ಬೇಕಾಗಿರುವುದು ನಮ್ಮ ಧೃಢ ನಿಶ್ಚಯ. 
		ರೇಕಿ ಸಾಧನೆಯಿಂದ ಆತ್ಮ ವಿಶ್ವಾಸ, ಧೈರ್ಯ ಬೆಳೆದು ಭವಿಷ್ಯತ್ತನ ಚಿಂತೆ ಬಿಡುತ್ತದೆ. ರೇಕಿಯು ಹಿಂದಿನ ಕಹಿ ಘಟನೆಗಳಂದಾದ ಕಹಿ ಅನುಭವಗಳನ್ನು ಅಳಿಸಿಹಾಕುತ್ತದೆ. ಎಲ್ಲ ವಿಷಯಗಳ ಬಗ್ಗೆ ಆಂತರಿಕ ಅರಿವು ಬರಲು ಪ್ರಾರಂಭವಾಗಿ ನಮ್ಮ ನಿರ್ಧಾರಗಳು ಧೃಢವಾಗಲು ಪ್ರಾರಂಭವಾಗುತ್ತವೆ. ಈ ಎಲ್ಲ ಬದಲಾವಣೆಗಳು ರೇಕಿ ಸಾಧಕನಿಗೆ ಅತಿ ಸಹಜವಾದ ರೀತಿಯಲ್ಲಿ ಅನುಭವಕ್ಕೆ ಬರುತ್ತವೆ.
		ಪ್ರತಿಯೊಬ್ಬ ಮನುಷ್ಯನಿಗೆ ಶರೀರದ ಸುತ್ತಲೂ ಒಂದು ಪ್ರಭಾವಳಿ (ಜೌಕಾ) ಇರುತ್ತದೆ. ಇದು ಸುಮಾರು 1 ಅಡಿಯಿಂದ 2 ಅಡಿಯವರೆಗೆ ಇರುತ್ತದೆ. ರೇಕಿ ಸಾಧನೆ ಹೆಚ್ಚಾದಂತೆ ಈ ಪ್ರಭಾವಳಿಯು ವಿಸ್ತಾರವಾಗುತ್ತದೆ. ಅಲ್ಲದೇ ಪ್ರಭಾವಳಿ ಶಕ್ತಿಯುತವಾಗುತ್ತದೆ. ಪ್ರಬಲವಾಗುತ್ತದೆ. ಇದರಿಂದ ಯಾವುದೇ ಋಣಾತ್ಮಕ ಶಕ್ತಿಗಳು ದುಷ್ಟಶಕ್ತಿಗಳು ನಮ್ಮ ಶರೀರವನ್ನು ಪ್ರವೇಶ ಮಾಡುವುದಿಲ್ಲ. ಈ ಪ್ರಕ್ರಿಯೆಯಿಂದ ನಮಗೆ ರೇಕಿಯಿಂದ ಸದಾಕಾಲ ಸಂಪೂರ್ಣ ರಕ್ಷಣೆ ದೊರೆಯುತ್ತದೆ.

	ರೇಕಿಯ ಸಿದ್ಧಾಂತಗಳು ಅಥವಾ ತತ್ವಗಳು
	1. ಈ ದಿನದ ಮಟ್ಟಗೆ ನಾನು ಚಿಂತಿಸುವುದಿಲ್ಲ. ನಮ್ಮ ದೈನಂದಿನ ಬದುಕಿನಲ್ಲಿ ಎದುರಾದ ಸಮಸ್ಯೆಗಳನ್ನು ನಮ್ಮ ಯೋಗ್ಯತೆಗೆ ತಕ್ಕಂತೆ ಎದುರಿಸಿ ಮಿಕ್ಕಿದ್ದನ್ನು ಆ ವಿಶ್ವಶಕ್ತಿಗೆ ಬಿಡಬೇಕು. ಆ ದಿವ್ಯಶಕ್ತಿಗೆ ಶರಣಾಗಿ ನಿಮ್ಮನ್ನು ಆ ಚಿಂತನೆಯಿಂದ ಮುಕ್ತರನ್ನಾಗಿ ಮಾಡಿರಿ.
	2. ಈ ದಿನದ ಮಟ್ಟಿಗೆ ನಾನು ಕೋಪಿಸಿಕೊಳ್ಳುವುದಿಲ್ಲ. ಇನ್ನೊಬ್ಬ ನಮ್ಮ ನಿರೀಕ್ಷೆಗೆ ನಿಲುಕದಿದ್ದಾಗ ನಮ್ಮ ಕೋಪಕ್ಕೆ ಕಾರಣವಾಗುತ್ತದೆ. ನಾವು ಕೋಪಿಸುತ್ತೇವೆ. ನಿನ್ನಲ್ಲಿ ಕೋಪ ಹೆಚ್ಚುತ್ತಿರುವಾಗ ಆ ಒತ್ತಡಗಳನ್ನು ಅರಿತು ಅದರ ಮೂಲ ಕಾರಣ ಹುಡುಕು. ನಿನ್ನ ಕುಂದು ಕೊರತೆಯನ್ನು ಕಂಡುಹಿಡಿಯಲು ದೊರಕಿದ ಈ ಅವಕಾಶಕ್ಕೆ ಕೃತಜ್ಞನಾಗು ಮತ್ತು ಕೋಪದಿಂದ ಮುಕ್ತನಾಗು. ಸಿಟ್ಟು ಬಹಳ ವಿನಾಶಕಾರಿ ಶಕ್ತಿ. ಮನಸ್ಸಿನಲ್ಲಿ ಗೊಂದಲ ಮಾಡಿ ಶರೀರದಲ್ಲಿ ರೋಗವನ್ನುಂಟು ಮಾಡುತ್ತದೆ.
	3. ಈ ದಿನದ ಮಟ್ಟಿಗೆ ನನ್ನ ಕೆಲಸವನ್ನು ನಾನು ಶೃದ್ಧೆಯಿಂದ (ಪ್ರಾಮಾಣಿಕತೆಯಿಂದ) ಮಾಡುತ್ತೇನೆ. ಎಲ್ಲಾ ಸತ್ಯಗಳನ್ನು ಎದುರಿಸಬೇಕಾದರೆ ಮೊದಲು ನಮಗೆ ನಾವು ಪ್ರಾಮಾಣಿಕರಾಗಿರಬೇಕು. ಇಲ್ಲಿ ನಾವು ಕಲಿಯಲು ಬಂದಿದ್ದೇವೆ ಎಂಬ ಭಾವನೆಯಿಂದ ಜೀವನವನ್ನು ಪ್ರಾಮಾಣಿಕವಾಗಿ ಎದುರಿಸಿಬೇಕು. ನಿಮ್ಮ ಕೆಲಸದಲ್ಲಿ ನಿಮ್ಮ ಮತ್ತು ಜನರ ಸಂಬಂಧದಲ್ಲಿ ಹಾಗೂ ದಿನನಿತ್ಯದ ಚಟುವಟಿಕೆಗಳಲ್ಲಿ ನೀವು ಪ್ರಾಮಾಣಿಕರಾಗಿದ್ದಲ್ಲಿ ನಿಮ್ಮ ಜೀವನದಲ್ಲಿ ಶಾಂತಿ ತಾನೇತಾನಾಗಿ ನೆಲೆಸುತ್ತದೆ.
	4. ಈ ದಿನದ ಮಟ್ಟಿಗೆ ನಾನು ಕೃತಜ್ಞತಾ ಮನೋಭಾವದಿಂದ ಜೀವನ ನಡೆಸುತ್ತೇನೆ. ವಿಶ್ವದ ಸಂಪತ್ತು ವಿಫುಲ. ನಾವು ಅದಕ್ಕೆ ಅರ್ಹರಲ್ಲ ಎಂದು ಭಾವಿಸಬಾರದು. ನಮಗೆ ವಿಶ್ವದಿಂದ ಏನೆಲ್ಲಾ ದೊರೆಯುತ್ತದೋ ಅದಕ್ಕೆ ನಾವು ಕೃತಜ್ಞರಾಗಿರಬೇಕು. ಬ್ರಹ್ಮಾಂಡಕ್ಕೆ ಧನ್ಯವಾದಗಳನ್ನು ಅರ್ಪಿಸಬೇಕು.
	5. ಈ ದಿನದ ಮಟ್ಟಿಗೆ ನಾನು ಹೆತ್ತವರಿಗೆ ಗುರುಹಿರಿಯರಿಗೆ ನೆರೆಹೊರೆಯವರಿಗೆ ಹಾಗೂ ಎಲ್ಲಾ ಜೀವಿಗಳಿಗೆ ಪ್ರೀತಿ ಮತ್ತು ಮರ್ಯಾದೆ (ಗೌರವ) ಕೋಡುತ್ತೇನೆ. ನಮ್ಮನ್ನು ಹೆತ್ತವರಿಗೆ ಮೊಟ್ಟಮೊದಲು ಗೌರವಿಸಲೇಬೇಕು. ಮಾತೃದೇವೋ ಭವ, ಪಿತೃದೇವೋ ಭವ ಎಂದು ನಮ್ಮ ಸಂಸ್ಕೃತಿ ಹೇಳುತ್ತದೆ. ನಮ್ಮನ್ನು ಈ ಭೂಮಿಗೆ ನೀಡಿದವರು ನಮ್ಮ ತಾಯಿ-ತಂದೆಗಳು. 
		ತಮ್ಮ ಜೀವನಾನುಭವವನ್ನು ಧಾರೆಯೆರೆದು ಜ್ಞಾನದ ಬೆಳಕನ್ನು ನೀಡುವ ಗುರುಹಿರಿಯರನ್ನು ಗೌರವಿಸಬೇಕಾದ್ದು ನಮ್ಮ ಆದ್ಯ ಕರ್ತವ್ಯ. ಇನ್ನು ನೆರೆಹೊರೆಯವರು ಅವರನ್ನು ಪ್ರೀತಿ ಮತ್ತು ಗೌರದಿಂದ ನೋಡಲೇಬೇಕು. 
		ನಾವೆಲ್ಲಾ ಒಂದೇ ಮೂಲದಿಂದ ಬಂದವರು ಮತ್ತು ಜೀವ ಒಬ್ಬರನ್ನೊಬ್ಬರು ಅವಲಂಬಸಿಕೊಂಡಿದೆ. ಪ್ರತಿ ವ್ಯಕ್ತಿ ಪ್ರಾಣಿ ಸಸ್ಯಜನ್ಯ ಒಂದೇ ಪೂರ್ಣ ಶಕ್ತಿಯ ಪ್ರತೀಕ. ಆದರೂ ಪ್ರತಿಯೊಂದರ ಮಟ್ಟ ಮಾತ್ರಬೇಕಿದೆ. ಆದ್ದರಿಂದ ನಾವು ಎಲ್ಲಾ ಜೀವಿಗಳಿಗೆ ಪ್ರೀತಿ ಮತ್ತು ಮರ್ಯಾದೆ ಕೊಡಬೇಕು.

	ಲಯ ಅಥವಾ ಅಟ್ಟೈನ್ಮೆಂಟ್ ಎಂದರೇನು?
		ವಿಶ್ವದ ಶಕ್ತಿಯನ್ನು ಶರೀರದ ಮುಖಾಂತರ ಹರಿಯಬಿಡಲು ಒಂದು ವಿಧಾನ. ಇದು ಟಿಬೇಟಿಯನ್ನರ ಒಂದು ಶಾಸ್ತ್ರದ ಪ್ರಕಾರ ಗುರುಶಿಷ್ಯನಿಗೆ ಹರಿಸುತ್ತಾನೆ. ಹೀಗೆ ಹರಿಸಿದ ಶಕ್ತಿಯು ಶಿಷ್ಯನತಲೆಯಿಂದ ಕೈಯ ಮುಖಾಂತರ ಹರಿಯುತ್ತದೆ. ಒಮ್ಮೆ ಲಯ ಕೊಡಿಸಿದ ಮೇಲೆ ಈ ಶಕ್ತಿಯು ಅಂಗೈ ಮುಖಾಂತರ ಜೀವಿತಕಾಲದವರೆಗೆ ಹರಿಯುತ್ತದೆ. ಒಮ್ಮೆ ಲಯ ಕೊಡಿಸಿಕೊಂಡ ಮೇಲೆ ನೀವು ರೇಕಿಯ ಒಂದು ಸಂಚಾಲಕರಾಗಿರುತ್ತೀರಿ. ನೀವು ಯಾವಾಗಬೇಕಾದರೂ ಯಾರನ್ನು (ಮನುಷ್ಯ, ಪ್ರಾಣಿ, ಸಸ್ಯಜನ್ಯ) ಮುಟ್ಟಿದರೂ ಈ ಜಗದ ಶಕ್ತಿಯ ಚಲನೆಯಾಗಿ ಅವರ ನೋವನ್ನು ಶಮನ ಮಾಡಬಹುದು. ಇದು ಅತ್ಯಂತ ಸುಲಭ ಹಾಗೂ ಸಹಜವಾದದ್ದು. ಈ ಜ್ಞಾನ ಹೊಂದಿದವರು ತಮ್ಮ ಮುಂದಿನ ಬದುಕನ್ನು ಆನಂದದ ವಾತಾವರಣದಲ್ಲಿ ಸಂತಸಮಯವಾಗಿ ಕಳೆಯುವುದಲ್ಲಿ ಯಾವುದೇ ಸಂಶಯ (ಸಂದೇಹ) ಇಲ್ಲ.

	21 ದಿವಸಗಳ ಶುದ್ಧಿಯ ವಿಧಾನ
		ಲಯ(ದೀಕ್ಷೆ) ಕೊಡಿಸಿದ ನಂತರ ಶರೀರ ಮತ್ತು ಆಕಾರದಲ್ಲಿರುವ ಶಕ್ತಿಗಳ ಕಂಪನ ಹೆಚ್ಚುವುದರಿಂದ 21 ದಿನಗಳ ಶುದ್ದಿಯನ್ನು ಮಾಡಿಕೊಳ್ಳಬೇಕು. ಹೀಗೆ ಮಾಡಿಕೊಳ್ಳುವುದರಿಂದ ನಕಾರಾತ್ಮಕ ಶಕ್ತಿಗಳು ಶರೀರದಿಂದ ಹೊರಹೋಗಿ ಹಳೆಯ ಭಾವನೆಗಳು ಹಾಗೂ ನೆನಪುಗಳು ಮರಳುವ ಸಾಧ್ಯತೆಗಳಿವೆ. 21 ದಿನಗಳ ನಂತರವೂ ಮಾಡಿದರೆ ಶಾರೀರಕವಾಗಿಯೂ ಭಾವನಾತ್ಮಕವಾಗಿಯೂ ಹಾಗೂ ಆಧ್ಯಾತ್ಮಕವಾಗಿಯೂ ಹೆಚ್ಚು ಶಕ್ತಿಶಾಲಿಗಳಾಗುತ್ತಾರೆ.

	ರೇಕಿಯ ಮುಖ್ಯಾಂಶಗಳು
	ರೇಕಿ ದೇವರ ಪ್ರೀತಿಯ ಒಂದು ಶುದ್ಧ ಸ್ವರೂಪ.
	ಶಕ್ತಿ ಮೇಲಿಂದ ಸಹಸ್ರಾರಚಕ್ರ, ಆಜ್ಞಾಚಕ್ರ, ವಿಶುದ್ಧಚಕ್ರ ಹಾಗೂ ಅವಾಹತ ಚಕ್ರಗಳ ಮೂಲಕ ಶರೀರದ ಎಲ್ಲಾಕಡೆಗೆ ಹರಿದು ಕೈಯ ಬೆರಳುಗಳ ತುದಿಯ ತನಕ ಹರಿಯುತ್ತದೆ.
	ರೇಕಿಯನ್ನು ಕೊಡಲಾಗುವುದಿಲ್ಲ. ಒಂದು ಜೀವ ಎಷ್ಟು ಬೇಕೋ ಅಷ್ಟನ್ನು ಮಾತ್ರ ತೆಗೆದುಕೊಳ್ಳುತ್ತದೆ.
	ರೇಕಿಯು ಕೇಳಿದವರಿಗೆ ಮಾತ್ರ ಕೊಡತಕ್ಕದ್ದು.
	ರೇಕಿ ಶಕ್ತಿ ಹರಿಯಲು ನಾವು ಒಂದು ಸಾಧನ. ಶರೀರ ತಾನಾಗಿಯೇ ಗುಣಪಡಿಸಿಕೊಳ್ಳುತ್ತದೆ.
	ರೇಕಿ ಆಧ್ಯಾತ್ಮಕ, ದೈಹಿಕ ಮತ್ತು ಭಾವನೆಗಳ ಮೇಲೆ ಪ್ರಭಾಮ ಬೀರುವ ಕಾರಣ ಒಂದು ಸಂಪೂರ್ಣ ಗುಣಪಡಿಸುವ ಮಾಧ್ಯಮ.
	ರೇಕಿಯು ಸೀದಾ  ಚಕ್ರಗಳ ಮೂಲಕ ಒಳಹೊಕ್ಕು ಅಲ್ಲಿಂದ ಹಾರ್ಮೋನು ತಯಾರಿಸುವಲ್ಲಿಗೆ ಹೋಗುತ್ತದೆ. ಹೀಗೆ ಅದು ಆರೋಗ್ಯವನ್ನು ಸಮತೋಲನದಲ್ಲಿಡಲು ಸಹಾಯಮಾಡುತ್ತದೆ.
	ರೇಕಿಯು ಸ್ವತಂತ್ರ. ಆಲೋಚನೆ, ಭಾವನೆ, ಕಟ್ಟುಕಟ್ಟಲೆ ಹಾಗೂ ನಂಬಿಕೆಗೆ ಹೊರತಾಗಿದೆ.
	ಫಲಿತಾಂಶಕ್ಕೆ ಅಂಟಿಕೊಳ್ಳಬಾರದು.
	ರೇಕಿ ಜಾಗತಿಕವಾಗಿ ಗುಣಪಡಿಸುವ ಒಂದು ಶಕ್ತಿಯೇ ಹೊರತು ಯಾವುದೇ ಜಾತಿ/ಧರ್ಮದ ಪ್ರತೀಕವಲ್ಲ.
	ರೇಕಿಯು ನಿಮ್ಮ ಶಕ್ತಿಯನ್ನು ಕುಂದಿಸುವುದಿಲ್ಲ. ಅದು ಲಯಬದ್ಧವಾಗಿ ಬಿಡಿಸಿದ ಒಂದು ಶುದ್ಧಸಾಧನದ ಮೂಲಕ ಹರಿಯುವುದು.
	ರೇಕಿಗೆ ತನ್ನದೇ ಆದ ಒಂದು ಜ್ಞಾನವಿದೆ. ಅದು ಯಾವ ಭಾಗಕ್ಕೆ ಶುಶ್ರೂಷೆ ಬೇಕೋ ಆ ಭಾಗಕ್ಕೆ ಹೋಗುತ್ತದೆ.

	ರೇಕಿಯಿಂದ ಲಾಭಗಳು
	ನಿಮ್ಮ ಆರೋಗ್ಯ ಮತ್ತು ಸುಖ ನಿಮ್ಮ ನಿಯಂತ್ರಣದಲ್ಲಿ.
	ಮಾನಸಿಕ ಒತ್ತಡಗಳಿಂದ ಮುಕ್ತಿ.
	ಶಾರೀರಿಕ ಮತ್ತು ಮಾನಸಿಕ ರೋಗಗಳ ಶಮನ.
	ಮಾದಕ ವ್ಯಸನಗಳಿಂದ ರಕ್ಷೆ ಮತ್ತು ಮುಕ್ತಿ.
	ಗ್ರಹಣಶಕ್ತಿಯ ವೃದ್ಧಿ, ಮತ್ತು ಮಕ್ಕಳ ಬೆಳವಣಿಗೆಗೆ ಸಹಾಯ.
	ಆತಂಕ ಮತ್ತು ಭಯ ಹತೋಟಿಯಲ್ಲಿ.
	ವೈಯಕ್ತಿಕ ಬೆಳವಣಿಗೆ ಹಾಗೂ ಜೀವನದ ಗುಣಮಟ್ಟದ ವೃದ್ಧಿ.
	ಸ್ವಾಭಿಮಾನ ಮತ್ತು ಆತ್ಮವಿಶ್ವಾಸದ ಹೆಚ್ಚಳ.

	ಬೆಳಕು ಮತ್ತು ಚಕ್ರ
		ಲ್ಯಾಟಿನ್ ಭಾಷೆಯಲ್ಲಿ "AURA" ಎಂದರೆ ಬೆಳಕು ಎಂದರ್ಥ. ಶರೀರದ ಸುತ್ತಲೂ ಬೆಳಕಿನ ಪ್ರಕಾರವಿರುತ್ತದೆ. ಆ ಶಕ್ತಿ ಬರಿಗಣ್ಣಿಗೆ ಗೋಚರಿಸುವುದಿಲ್ಲ. ಇದು ಶರೀರದ ಆಕಾರವನ್ನು ಹಿಂಬಾಲಿಸುತ್ತದೆ. ಈ ಶಕ್ತಿಯು ಏಳು ಪದರುಗಳಲ್ಲಿರುತ್ತದೆ. ಒಂದು ಜೀವಿಯು ಮಾನಸಿಕ ಹಾಗೂ ಭಾವನಾತ್ಮಕ ಸ್ಥಿತಿಯನ್ನು ಹೊಂದಿಕೊಂಡು ಬದಲಾಗುತ್ತಾಹೋಗುತ್ತದೆ. ಶರೀರದ ಒಳಗಿನ ಮತ್ತು ಹೊರಗಿನ ಈ ಎರಡೂ ಶಕ್ತಿಗಳು ಚಕ್ರ ಮತ್ತು ನಿರ್ನಾಳ ಗ್ರಂಥಿಗಳ ಮೂಲಕ ಕೂಡಿರುತ್ತವೆ.
		ಚಕ್ರಗಳು ಶರಿರದ ಮುಖಾಂತರ ಶಕ್ತಿಯನ್ನು ಹರಿಯಬಿಡುವ ಒಂದು ದ್ವಾರವಿದ್ದಂತೆ, ಒದೊಂದು ಚಕ್ರಕ್ಕೆ  ಶರೀರದ ಕೆಲವು ಭಾಗ ಮತ್ತು ಅಂಗಗಳ ಸಂಬಂಧವಿರುತ್ತದೆ. ಮತ್ತು ಈ ಚಕ್ರಗಳು ಆ ಅಂಗಗಳಿಗೆ ಕಾರ್ಯನಿರ್ವಹಿಸುವ ಶಕ್ತಿಯನ್ನು ಕೊಡುತ್ತವೆ. ಈ ಚಕ್ರಗಳ ಮೂಲಕ ಹರಿಯುವ ಶಕ್ತಿಯಲ್ಲಿ ಏರುಪೇರಾದಲ್ಲಿ ಶಾರೀರಕ, ಮಾನಸಿಕ, ಹಾಗೂ ಆಧ್ಯಾತ್ಮಿಕ ಜೀವನದ ಮೇಲೆ
	ಪ್ರಭಾವ ಬೀರುತ್ತದೆ. ರೇಕಿಯ ಮೂಲಕ ಈ ಶಕ್ತಿಯ ಹರಿಯುವಿಕೆಯನ್ನು ಸಮತೋಡನದಲ್ಲಿ ಇಡಬಹುದು. 

	ಏಳು ಮುಖ್ಯ ಚಕ್ರಗಳು
	1. ಸಹಸ್ರಾರ ಚಕ್ರ: ಇದು ತಲೆಯ ಮೇಲಿರುವ ಚಕ್ರ. ಇದು ಜಗತ್ತನ್ನು ಕಾಣುವ ದ್ವಾರ ಹಾಗೂ ಆತ್ಮಸಾಕ್ಷಿಯನ್ನು ಗುರುತಿಸುವ ಕೇಂದ್ರವಾಗಿದೆ. ಭೌತಿಕ ಮತ್ತು ಆಧ್ಯಾತ್ಮಿಕ ಜೀವನಗಳನ್ನು ಬೆಸೆಯುವ ಕೊಂಡಿಯಾಗಿದೆ. ಇದರ ಬಣ್ಣ ನೇರಳೆ. 
	2. ಆಜ್ಞಾ ಚಕ್ರ: ಇದು ಹಣೆಯ ಮಧ್ಯಭಾಗದಲ್ಲಿರುತ್ತದೆ. ಇದು ಒಳ ಅರಿವು ಅಥವಾ ಅಂತರ್ದೃಷ್ಟಿಯ ಹಾಗೂ ಛಲ ಮತ್ತು ಜ್ಙಾನದ ಕೇಂದ್ರವಾಗಿದೆ. ಇದರ ಬಣ್ಣ ನೇರಳೆ.
	3. ವಿರುದ್ಧ ಚಕ್ರ: ಇದು ಗಂಟಲಿನ ಹತ್ತಿರ ಕೇಂದ್ರೀಕೃತವಾಗಿದೆ. ಇದು ಸಂಪರ್ಕ ಮತ್ತು ವಾಕ್ಸರಣಿಯ ಚಕ್ರವಾಗಿದೆ. ಇದರ ಬಣ್ಣ ತಿಳಿನೀಲಿ.
	4. ಅನಾಹುತ ಚಕ್ರ: ಇದು ಎದೆಯ ಮಧ್ಯದಲ್ಲಿರುತ್ತದೆ. ಇದು ಭಕ್ತಿ, ಪ್ರೀತಿ ಹಾಗೂ ಅನುಕಂಪದ ಕೇಂದ್ರವಾಗಿದೆ. ಇದರ ಬಣ್ಣ ತಿಳಿಹಸಿರು.
	5. ಮಣಿಪುರ ಚಕ್ರ: ಇದು ಹೊಕ್ಕಳಿನಿಂದ ಎರಡು ಬೆರಳು ಮೇಲ್ಭಾಗದಲ್ಲಿರುತ್ತದೆ. ಈ ಚಕ್ರವು ಸೂರ್ಯ ಅಥವಾ ನಮ್ಮ ಶಕ್ತಿ ಕೇಂದ್ರವಾಗಿದೆ. ಈ ಕೇಂದ್ರದ ಮೂಲಕವೇ ದೇಹವು ಸೂರ್ಯಶಕ್ತಿಯನ್ನು ಹೀರಿಕೊಳ್ಳುತ್ತದೆ. ನಮ್ಮ ಭಾವನಾತ್ಮಕ ಶಕ್ತಿಯು ಇಲ್ಲಿಂದಲೇ ಹೊರಹೊಮ್ಮುತ್ತದೆ. ವ್ಯಕ್ತಿತ್ವವನ್ನು ರೂಪಿಸುವ ಕೇಂದ್ರವೂ ಆಗಿದೆ. ಇದರ ಬಣ್ಣ ಹಳದಿ.
	6. ಸ್ವಾಧಿಷ್ಟಾನ ಚಕ್ರ: ಇದು ಜನನೇಂದ್ರಿಯದ ಮೇಲ್ಭಾಗದಲ್ಲಿ ಇರುತ್ತದೆ. ಇದು ಕಾಮ ಶಕ್ತಿಯ ಕೇಂದ್ರವಾಗಿದ್ದು ಅತಿಸೂಕ್ಷ್ಮಮಗ್ರಹಣಶಕ್ತಿ ಉಳ್ಳದ್ದಾಗಿದೆ. ಇದರ ಬಣ್ಣ ಕಿತ್ತಳೆ.

	7. ಮೂಲಾಧಾರ ಚಕ್ರ: ಇದು ಜನನೇಂದ್ರಿಯ ಹಾಗೂ ಗುದದ್ವಾರದ ಮಧ್ಯದಲ್ಲಿ ಕೆಳಮುಖವಾಗಿ ತೆರೆದಿರುತ್ತದೆ. ಈ ಚಕ್ರವು ದೇಹದ ಮೂಲಕೇಂದ್ರವಾಗಿದೆ. ಹಾಗೂ ಬದುಕಬೇಕೆಂಬ ಛಲದ ಸ್ಥಾನವಾಗಿದೆ. ಇದರ ಬಣ್ಣ ಕೆಂಪು.

	ಯಾರಿಗಾಗಿ ಚಿಕಿತ್ಸೆ
		ರೇಕಿಯು ಒಂದು ಜಾಗತಿಕ ಶಕ್ತಿಯಾಗಿರುವುದರಿಂದ ಇದನ್ನು ಯಾರಿಗಾದರೂ ಕೊಡಬಹುದು. 
	ಮೊದಲು ನೀವು ಸ್ವತಃ ಚಿಕಿತ್ಸೆ ಪಡೆಯಿರಿ. ನಿಮಗೆ ನೋವದಾಗ ಅಥವಾ ನಿಮಗೆ ಸೋಂಕು ತಗುಲಿದಾಗ ನಿಮ್ಮಲ್ಲಿಯೇ ಶಕ್ತಿ ಇರುವುದರಿಂದ ನೀವು ಸ್ವಚಿಕಿತ್ಸೆ ತೆಗೆದುಕೊಳ್ಳಿ. ನಂತರ ನಿಮ್ಮ ಕುಟುಂಬದವರಿಗೆ ತದನಂತರ ಬೇರೆಯವರಿಗೆ ಕೊಡಬಹುದು. ಯಾರಾದರೂ ಮೂರನೆಯವರು ಕೇಳಿದರೂ ಈ ಚಿಕಿತ್ಸೆ ಕೊಡಬಹುದು. ನಿಮ್ಮ ವಿವೇಚನೆಗನುಸಾರವಾಗಿ ಚಿಕ್ಕ ಮಕ್ಕಳು, ಮೂರ್ಚಾವಸ್ಥೆಯಲ್ಲಿರುವವರು, ಹಾಗೂ ಪ್ರಾಣಿಗಳು, ಗಿಡಗಳಿಗೆ ಕೊಡಬಹುದು. ಗರ್ಭಿಣಿ ಸ್ತ್ರೀಯರಿಗೂ ಕೊಡಬಹುದು.

	ರೇಕಿ ಪ್ರಾರಂಭಿಸುವುದಕ್ಕೆ ಮೊದಲು
	1. ನಾನು ಈ ದಿನದ ಮಟ್ಟಿಗೆ ಕೋಪಿಸಿಕೊಳ್ಳುವುದಿಲ್ಲ. 
	2. ನಾನು ಈ ದಿನದ ಮಟ್ಟಿಗೆ ಚಿಂತಿಸುವುದಿಲ್ಲ. 
	3. ನಾನು ಈ ದಿನದ ಮಟ್ಟಿಗೆ ನನ್ನ ಕೆಲಸವನ್ನು ಪ್ರಾಮಾಣಿಕತೆಯಿಂದ ಮಾಡುತ್ತೇನೆ. 
	4. ನಾನು ಈ ದಿನದ ಮಟ್ಟಿಗೆ ದೇವರು ನನಗೇನನ್ನು ದಯ ಪಾಲಿಸಿದ್ದಾನೋ ಅದಕ್ಕೆ ಧನ್ಯವಾದಗಳನ್ನು ಹೇಳುತ್ತೇನೆ. 
	5. ನಾನು ಈ ದಿನದ ಮಟ್ಟಿಗೆ ನನ್ನ ಹೆತ್ತವರನ್ನು ಗುರುಹಿರಿಯರನ್ನು ಗೌರವಿಸುತ್ತೇನೆ. ಮತ್ತು ನೆರೆಹೊರೆಯವರಿಗೆ ಮತ್ತು ಎಲ್ಲ ಜೀವಿಗಳಿಗೆ ಮರ್ಯಾದೆ ತೋರಿಸುತ್ತೇನೆ. 

	21 ದಿನಗಳ ಸಾಧನೆ (ಪ್ರತಿದಿನ)
		ದೇಹದ ಎಲ್ಲಾ 26 ಭಾಗಗಳಿಗೆ ಹಸ್ತಗಳಿಂದ ರೇಕಿ ಮಾಡುವುದು. 3 ನಿಮಿಷಗಳಿಗೆ ಕಡಿಮೆಯಾಗದಂತೆ ಮಾಡಬೇಕು. ಪ್ರತಿ ಚಕ್ರಗಳಿಗೆ 3-20 ನಿಮಿಷ ರೇಕಿ ಕೊಡುವ ಅಭ್ಯಾಸ ಮಾಡಿ ದಿನದ ಯಾವುದಾದರೂ ಒಂದು ಸಮಯ (ಬೆಳಿಗ್ಗೆ ಅಥವಾ ಸಂಜೆ) ಈ ಅಭ್ಯಾಸ ಮಾಡಲೇಬೇಕು.
		ಕೊನೆಯಲ್ಲಿ ಮತ್ತೊಮ್ಮೆ ಧನ್ಯವಾದ ಹೇಳಯಾದ ನಂತರ ಶಕ್ತಿ ಸಮತೋಲನ ಗೊಳಿಸಲು ಎಡಗೈಯಿಂದ ಬಲಗೈಯನ್ನು ಮೇಲಿಂದ ಕೆಳಕ್ಕೆ 3 ಸಲ ಎಳೆಯಬೇಕು. ಬಲಗೈಯಿಂದ ಎಡಗೈಯನ್ನು 3 ಸಲ ಮೇಲಿಂದ ಕೆಳಕ್ಕೆ ಎಳೆಯಿರಿ. ದೇಹದ ಮೇಲೆ ಮುಂಭಾಗದಲ್ಲಿ ಮೇಲಿಂದ ಕೆಳಗೆ 3 ಸಲ ಹಿಂಭಾಗದಲ್ಲಿ ಮೇಲಿಂದ ಕೆಳಗೆ 3 ಸಲ ಎಳೆಯಬೇಕು. ಈ ರೀತಿ ಮಾಡುವುದರಿಂದ ಶಕ್ತಿಯು ಸಮತೋಲನವಾಗುತ್ತದೆ. ನಂತರ ಕೈತೊಳದು 1 ಲೋಟ ನೀರು ಕುಡಿಯಬೇಕು.
</div>	
</p>
</body>
</html>
